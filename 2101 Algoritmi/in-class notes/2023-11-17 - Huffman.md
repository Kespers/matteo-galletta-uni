---
type: university
date: 2023-11-17
subjectId: 2101
year: 2
semester: 1
---
#university #in-class #subject-2101
### 2023-11-17
> [!summary] Algoritmi

## Compressione
### Algoritmo di Huffman
Serve per effettuare una compressione. Ridurre il numero di bit necessari per rappresentare un'informazione.
Si utilizza una lunghezza variabile di bit a seconda della frequenza del carattere da rappresentare (più il carattere è frequente, meno saranno i bit a rappresentarlo).

**Codice Prefisso**
La codifica di un carattere non deve mai essere il prefisso della codifica di un altro carattere.
Questo è necessario in quanto, se non rispettato, non si saprebbe come effettuare la decodifica (ci sarebbero delle ambiguità).

Si consideri $\Sigma$ l'alfabeto.
Indichiamo con $f(c)$ la frequenza del carattere $c \in \Sigma$ all'interno del testo.
Indichiamo con $l(c)$ il numero di bit necessari per rappresentare il carattere $c \in \Sigma$.

La formula $\sum\limits_{c \in \Sigma}{f(c) \cdot l(c)}$ indica il numero di bit necessari per rappresentare il testo di riferimento.
L'obiettivo è cercare di minimizzare questo valore, definendo opportunamente $l$ (rispettando sempre il codice prefisso).

La rappresentazione delle codifiche dei caratteri può essere definita da un albero binario (dove a sinistra il prossimo bit è $0$ e a destra $1$). Tutti i caratteri si troveranno nelle foglie (se non sono nelle foglie, la regola del codice prefisso non sarebbe rispettata).

Il livello ("l'altezza") di un nodo è detto **profondità**.
$$v(T)=\sum\limits_{c \in \Sigma}{f(c) \cdot d_{t}(c) } \quad\text {con } d_{t} \text{ la profondità del nodo } c $$
$v(T)$ è detta **valutazione** e va minimizzata.

#### Ricerca della valutazione ottimale
Ogni nodo ha due figli. Se ne avesse uno solo, allora il padre potrebbe essere sostituito con il figlio, riducendo di $1$ bit la rappresentazione dei caratteri del sotto-albero.

Per ogni carattere, si prendono i due caratteri più piccoli e si associano come figli di un nuovo nodo che ha come frequenza la somma dei figli (guarda libro pag. 359).
