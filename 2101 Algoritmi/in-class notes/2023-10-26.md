---
type: university
date: 2023-10-26
subjectId: 2101
year: 2
semester: 1
---
#university #in-class #subject-2101
### 2023-10-26
> [!summary] Algoritmi

## Red-Black Trees

Il **BST** è posizionale. Consideriamo 4 configurazioni:
- Nodo senza figli
- Nodo con figlio destro
- Nodo con figlio sinistro
- Nodo con entrambi i figli.
Se non fosse posizionale non faremo distinzione tra figlio destro e figlio sinistro (il figlio non avrebbe una posizione rispetto al padre).

Ricordando la definizione di BST. Ogni nodo deve essere più grande di **tutti** i nodi del sotto albero sinistro e più piccolo di tutti i nodi del sotto albero di destra (l'ordinamento è totale, non parziale).

Tutte le operazioni richiedono tempo logaritmico, ma nel caso peggiore il tempo diventa lineare. Si può evitare realizzando una struttura dati che sia in grado di "eliminare" il caso pessimo autobilanciandosi. Queste strutture si dicono **alberi autobilancianti** (tra i più famosi, AVL, Zig-Zag Trees, RB Trees).

Gli alberi rosso neri effettuano un ribilanciamento in tempo logaritmico (a volte anche costante).

---
**Red-Black trees**

Ogni nodo ha un'informazione aggiuntiva: un bit che indica il colore (rosso o nero).

Le regole di un albero rosso-nero sono 5:
1. Ogni nodo dell'albero dev'essere colorato nero o rosso
2. La radice dev'essere nera
3. Tutte le foglie devono essere nere. Spesso questa regola viene *rilassata*:
	- Si assume che i figli di ogni foglia (*null*) siano neri.
	- Oppure, si crea un nodo nero e si collegano tutti i puntatori dei figli delle foglie a questo nodo unico.
4. Un nodo rosso deve avere necessariamente figli neri.
5. Tutti i cammini da ogni nodo verso una foglia devono avere lo stesso numero di nodi neri.

Un ramo con tutti i nodi neri si dice **compatto**.
Identifichiamo con $bh(x)$ il numero di nodi neri a partire da un nodo verso tutti i suoi cammini verso le foglie (si assume che sia un albero rosso-nero valido).
Identifichiamo con $h(x)$ l'altezza dell'albero (ovvero il numero di nodi neri e rossi a partire da un nodo verso tutti i suoi cammini verso le foglie).
$$ 2bh(x)+1 \geq h(x) \geq bh(x)$$


Grazie alle proprietà dell'albero rosso nero, vale la seguente disuguaglianza: $h \leq 2\cdot \ln (n+1)$.

Il ribilanciamento avviene attraverso delle operazioni di rotazione.

La operazioni di rotazione mantengono l'ordinamento totale, ma non garantiscono il mantenimento delle 5 regole dei RBT.

#### Inserimento di un nodo
##### Padre nero
Se il padre del nodo da inserire è nero, posso aggiungere il nuovo nodo come rosso, e ho risolto.
##### Padre rosso
Il nonno è sicuramente nero (non possono esistere due nodi rossi consecutivi).
Se il padre del nodo da inserire è rosso, si aggiunge il nodo come rosso e si effettuano delle operazioni.
###### Caso 1: figlio sinistro, zio rosso
Il nonno diventa rosso
Il padre e lo zio diventano neri
Si richiama ricorsivamente la funzione Fixup sul nonno.
###### Caso 2: figlio sinistro, zio nero
Il nonno diventa nero, lo zio rosso (si scambiano il colore)
Si effettua una rotazione destra sul nonno.
###### Caso 3: figlio destro
Si effettua la rotazione sinistra del padre e ci si ritrova nel caso 2 o nel caso 1 (in base al colore dello zio).

**I tre casi precedenti valgono in maniera speculare nel caso lo zio sia a sinistra**.
